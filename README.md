# Görüntü işleme teknikleri ve kümeleme yöntemleri kullanılarak yonca bitkisinin tespiti ve kaitesinin sınıflandırılması
Yapılan çalışmada, ortamda bulunan nesnelerin gerçek zamanlı olarak tespit edilmesi, sınıflandırılması ve elde edilen sonuçlar sunulmaktadır. Bilgisayarlı görmenin yaygınlaşması sonucunda, tarım alanında ürün kalitesinin gözlenmesi, ürün sulama, ilaçlama, hasat, ürün sınıflandırma, ürün gelişimlerinin gözlenmesi gibi çalışmalar ile; tarım alanında tarım arazisi olan her bir arazinin tam verimle ekimin yapılıp yapılmadığı ve ürünlerin gelişiminin de büyük rol oynayan sulama, gübreleme, ilaçlama işlemlerin zamanının belirlenmesi gibi çiftçinin işini zorlaştıran işlerin görüntü işleme teknikleri ve kümeleme yöntemleri kullanılarak kolayca tespit edilmesi ve ürünün kalitesini ve verimini artırmak amaçlanmaktadır.
    Bu proje sayesinde ülkemizdeki tarım arazilerinin ne yoğunlukta ekildiği ürünlerin sulama ve gübreleme gibi ihtiyaçlarının zamanlarını tam otomotik bir şekilde tam zamanında sağlayıp ürünün kalitesini ve verimini artırmak olduğundan basit bir hal alacaktır.
   Bu projede kullanılacak olan yöntemler çalışma ortamında bulunan nesnelerin tespit edilmesi, özelliklerinin belirlenmesi ve sınıflandırmasına yönelik üç aşamalı bir sistem önerilmektedir. Önerilen sistemin ilk aşamasında kameradan alınan görüntü üzerinde, görüntü ön işleme adımı uygulanmaktadır. İkinci aşamada, ortamda bulunan nesneler tespit edilmekte ve nesnelere ait veriler bilgi veritabanına aktarılmaktadır. Son aşamada ise bilgi veritabanı kullanılarak nesnelerin sınıflandırılması gerçekleştirilmektedir. Yoncaların görüntü düzlemi üzerinde kapladıkları boyut ve alan verileri hesaplanmaktadır. Elde edilen veriler değerlendirilerek, yoncalar gerçek zamanlı olarak küçük (K1), orta (K2) ve büyük (K3) olmak üzere üç sınıfa ayrılmaktadır. Bu işlem ortalama tabanlı sınıflandırma ve K-means kümeleme yöntemleri kullanılarak gerçekleştirilmektedir. Küme merkezlerinin belirlenmesi ve sınıflandırma işlemi yonca bitkisi verilerinden elde edilen bilgi veritabanı kullanılarak sağlanmaktadır.
   Hedef olarak ilk önceliğimiz tarlanın verimini ölçmek ve verimi artırmak adına gerekli adımları bulmak ikinci olarak da ürün kalitesini göre sınıflandırmak olacaktır.
# Yöntem
  Nesnelerin bulunduğu ortamdan alınan görüntü, aşama 1 adımında yer alan “Görüntü Ön İşleme” işlemine tabi tutulmaktadır. Aşama 2’de “Nesne Bulma ve Özellik Çıkarımı İşlemi” ile ortamdaki nesnelerin, boyut ve alan gibi özellikleri çıkartılmaktadır. Son aşamada ise, aşama 2’de elde edilen veriler kullanılarak her bir nesnenin sınıflandırılması gerçekleştirilmektedir.
1. Görüntü ön işleme aşaması: Görüntü ön işleme aşamasında, kameradan alınan görüntü üzerinde sırasıyla filtreleme, resmin grileştirilmesi ve ikili resme çevrilmesi işlemleri uygulanmaktadır. Bu işlemlerin gerçekleştirilmesinden sonra görüntü üzerinde yer alan ve ilgilenilen nesneler daha belirgin ve kolay işlenebilir hale getirilmektedir.
2. Nesne bulma ve özellik çıkarımı işlemi aşaması: Nesne bulma ve özellik çıkarımı işlemi aşamasında, görüntü ön işleme aşamasından geçirilerek elde edilen ikili görüntü üzerinde nesnelerin bulunması ve her bir nesneye ait özelliklerin çıkarımı işlemleri gerçekleştirilmektedir. Nesnelerin görüntü düzleminde kaplamış olduğu alan, nesne boyları ve nesne merkezine ait koordinatlar özellik çıkarım vektörlerinde bulunmaktadır.  
3. Sınıflandırma işlemi aşamasına ait adımlar: Önerilen çalışmada ortamda bulunan yoncaların yapraklarının, alanı, çapı, yarıçapı, genişliği, yükseklik vb. özellikleri kullanılarak sınıflandırılmaktadır.
